---
layout: post
title:  "Gry Parkowe na Orientację Huzarskie Manowce"
date:   2020-09-28 09:42:14 +0100
categories: wycieczki
image: 'assets/images/bno_niedzwiednik/parkowe_10.jpg'
image_alt: 'Olek i Arek z mapą w lesie'
intro: "27 września odbyły się Gry Parkowe na Orientację Huzarskie Manowce. Był to już 17 epizod gier. Zawody zorganizowane zostały na terenie Niedźwiednika, więc udział w nich potraktowaliśmy jak naszą powinność. Pomimo kiepskiej pogody i lejącego deszczu bawiliśmy się przednie."
---

![Olek i Arek z mapą w lesie](/assets/images/bno_niedzwiednik/parkowe_10.jpg){: .post__image}

**27 września odbyły się Gry Parkowe na Orientację Huzarskie Manowce. Był to już 17 epizod gier. Zawody zorganizowane zostały na terenie Niedźwiednika, więc udział w nich potraktowaliśmy jak naszą powinność. Pomimo kiepskiej pogody i lejącego deszczu bawiliśmy się przednie.**

Punktualne z nas chłopaki, więc stawiliśmy się na starcie jako jedna z pierwszych drużyn. Po dopełnieniu formalności oraz odebraniu numerów startowych, przeprowadziłem krótki instruktarz dotyczący zasad gry. Olek to bystry chłopak więc, już po chwili doskonale wiedział co ma robić. Byliśmy gotowi do drogi.  

![Olek z zawieszonym na szyi numerem startowym](/assets/images/bno_niedzwiednik/parkowe_2.jpg){: .post__image}*Olek gotowy do startu*

Bezpośredni przed startem otrzymaliśmy mapy z zaznaczonymi punktami kontrolnymi. Mieliśmy do odnalezienia 12 lokalizacji. Z racji tego, że była to trasa rodzinna, a więc dostosowana również do możliwości małych adeptów imprez na orientację, punkty zostały rozstawione w pobliżu większych dróg leśnych. Nie oznacza to, że ich odnalezienie to była bułka z masłem. Organizatorzy zatroszczyli się o to, żeby nie było nudno i umieścili punkty w wąwozach, na górkach oraz w pobliżu bagien. Dlatego odnalezienie punktów nie było jedną trudnością – jeszcze trzeba było jakoś do nich dotrzeć, co wymagało m. in. umiejętności wspinaczkowych :). Na szczęście Olek wykazał się dużym sprytem i dzięki współpracy udało się nam uzyskać potwierdzenie na wszystkich punktach. Przejście całej trasy zajęło nam 1:33:00.

![Olek potwierdza punkt kontrolny w pobliżu bagna](/assets/images/bno_niedzwiednik/parkowe_5.jpg){: .post__image}*Punkt kontrolny koło bagna*

![Olek potwierdza punkt kontrolny zlokalizowany na skarpie](/assets/images/bno_niedzwiednik/parkowe_6.jpg){: .post__image}*Punkt kontrolny na skarpie*


Gry Parkowe na Orientację to wspaniała inicjatywa. Z racji kilku zróżnicowanych pod względem trudności tras jest to dobra propozycja zarówno dla starych wyjadaczy, jak i rodzin z dziećmi. Można do tych gier podejść typowo sportowo, ale można również potraktować je jako miły spacer. Z doświadczenia wiem, że tego typu zabawy potrafią wciągnąć nawet te dzieci, które średnio lubią wędrówki. Bo przecież wystarczy ułożyć historię, że punkty kotrolne to skarby pozostawione przez piratów. Nudny spacer staje się momentalnie niezwykłą przygodą! Gorąco polecamy!

[Więcej na temat Gier Parkowych na Orientację](https://www.parkowebno.pl/){: .post__hyperlink}

![Olek i Arek na tle banneru Gier Parkowy](/assets/images/bno_niedzwiednik/parkowe_9.jpg){: .post__image}*Odnaleźliśmy wszystkie punkty, więc zasłużyliśmy na medal*






